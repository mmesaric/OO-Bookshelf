# Bookshelf

Bookshelf je sustav koji omogućava članovima knjižnice pretraživanje, pregledavanje i rezervaciju knjiga dostupnih u svim knjižnicama nekog knjižničnog sustava. Intuitivno i jednostavno korisničko sučelje omogućava korisnicima svih uzrasta jednostavno i učinkovito navigiranje po aplikaciji i korištenje usluga knjižničnog sustava. 

Aplikacija omogućava korisniku da prije odlaska u knjižnicu, kako bi posudio knjigu, provjeri dostupnost pojedine knjige i eventualno je rezervira. Na taj način članovi knjižnice ne moraju obilaziti više knjižnica u slučaju da tražena knjiga ne postoji u knjižnici ili je posuđena/rezervirana. Korisnik se pri početku rada prijavljuje u sustav informacijama koje su mu dane pri učlanjivanju kako bi potvrdio da je član knjižnice. Nakon uspješne prijave, korisnik može koristiti funkcionalnosti sustava. 

Prijavom u sustav, korisnik može pretraživati knjige dostupne u knjižničnom sustavu. Pretragom korisnik vidi listu relevantnih knjiga i nude mu se opcije za pregled detalja o knjizi ili pregled dostupnosti odabrane knjige u svim knjižnicama sustava. 

Pregledom detalja o knjizi, korisnik pregledava informacije o autoru, izdavaču i godini izdanja odabrane knjige kako bi razlučio između različitih izdanja istog djela i kako bi lakše odabrao izdanje koje traži. 

Pregledom dostupnosti odabrane knjige u svim knjižnicama koje su dio sustava, korisnik može vidjeti sve knjižnice koje imaju navedeni naslov, te u kojim je sve knjižnicama tražena knjiga na raspolaganju. 
Pregledom informacija o pojedinoj knjižnici, korisnik može pronaći nove knjižnice u njegovoj blizini za koje nije ni znao da postoje. Nude se informacije o nazivu, ulici, telefonskom broju i radnom vremenu odabrane knjižnice.

U slučaju da postoje knjige koje su vrlo tražene i često nisu dostupne u knjižnicama, sustav nudi funkcionalnost rezervacije odabrane knjige kako bi se izbjegao uzaludan odlazak člana u knjižnicu, u slučaju da su svi primjerci tražene knjige već posuđeni. 
Rad korisnika u sustavu završava odjavom korisnika.

Sustav Bookshelf je građen po uzoru na postojeći sustav „Katalog Knjižnica grada Zagreba“ u svrhu promicanja modernizacije knjižničnih sustava za brojna mjesta koja još nemaju organiziran sustav koji bi olakšao i popravio korisničko iskustvo korištenja usluga knjižnice.